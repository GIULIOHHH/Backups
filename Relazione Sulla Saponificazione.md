# Obbiettivo
Utilizzare la reazione di idrolisi alcalina per la creazione di sapone artigianale.
# Teoria di Base
## I grassi
I grassi sono composti organici formati da carbonio, idrogeno e ossigeno.
Sono idrofobici (non solubili in solventi polari come l'acqua) e lipofilici (solubili in solventi apolari come la benzina).
Questo è dovuto alla presenza di lunghe catene idrocarburiche apolari.
## **Acidi Grassi**
Sono composti da una catena di idrocarburi che termina in un **gruppo carbossilico** ($\ce{-COOH}$), che gli conferisce proprietà acide.
## Gli [[alcoli]]
Si ottengono partendo da un idrocarburo, e sostituendo uno o più atomi di idrogeno con un **gruppo ossidrile** ($\ce{-OH}$).
I **trioli** sono alcoli con tre gruppi ossidrilici.
## **Glicerina**
Un triolo con formula $\ce{C3H8O3}$. Tre atomi di carbonio legati a tre gruppi $\ce{-OH}$.
## **Esteri**
Composti derivanti dall'unione di alcoli e acidi con l'eliminazione di acqua ($\ce{H_2O}$).
## **Gliceridi**
**Esteri** derivanti dall'unione tra la **glicerina** e **acidi grassi**.
## **Trigliceridi**
Composti derivanti dall'unione tra una **glicerina** e tre **acidi grassi**.
Sono la forma principale dei grassi negli alimenti e negli oli vegetali.
Il carattere idrofobico deriva dall'eliminazione dei gruppi $\ce{-OH}$ fortemente idrofili.
## **Idrolisi**
Processo di rottura dei legami tramite l'acqua. 
L'**idrolisi** dei **trigliceridi** rompe i legami **estere**, liberando **acidi grassi** e **glicerina**.
Può essere effettuata in condizioni acide o basiche (alcaline)

### **Idrolisi** acida
L’**idrolisi** acida è una reazione **reversibile** (di equilibrio), perché gli **acidi grassi** e la **glicerina** possono reagire tra loro per riformare i **trigliceridi**.
### **Idrolisi alcalina**
Può essere effettuata tramite **idrossido di sodio** ($\ce{NaOH}$) o idrossido di potassio ($\ce{KOH}$).
L'**idrossido di sodio** in acqua si dissocia in ioni $\ce{Na^+}$ e $\ce{OH^-}$.
Gli ioni $\ce{OH^-}$ scindono i legami **esteri**, portando alla dissociazione degli **acidi grassi.**
Gli **acidi grassi** si legano con gli ioni $\ce{Na^+}$, formando i rispettivi **sali di sodio.**
Essendo in forma di sale (unione di due ioni), non possono riformare i **trigliceridi**.
La reazione **non è reversibile**.
Viene chiamata anche reazione di **saponificazione**, perchè i sali di sodio corrispondono al sapone.
I grassi si suddividono in lipidi saponificabili (come i trigliceridi) e non saponificabili (come gli steroidi)
# Sapone
Il sale alcalino di un acido grasso è formato da: 
- Una coda apolare idrofoba ($-R$)
- Una testa polare idrofila ($COO^-$) associata ad uno ione sodio $Na^+$.
per la doppia natura viene chiamata una molecola **anfipatica**
Quando viene sciolto in acqua si dissocia in **ione sodio** $Na^+$ e **ione carbossilato** $RCOO^-$.

L'acqua da sola non riesce ad eliminare il grasso, perchè acqua e grasso sono immiscibili.

Quando il sapone in acqua entra in contatto con il grasso, le code si dissolvono nel grasso, mentre le teste rimangono legate all'acqua.
Si forma una **micella**, una struttura dove il sapone circonda il grasso.
La superficie esterna della **micella** ha carica negativa per via delle teste, quindi le **micelle** si respingono a vicenda, evitando di formare un unica goccia di grasso.

Il grasso, che prima era insolubile, è ora disperso in acqua sotto forma di **micelle**: è stato **emulsionato**.
In queste condizioni può essere facilmente rimosso con il risciacquo.
# Materiale Utilizzato
$62.5g$ di Olio di oliva
$07.81g$ di soda caustica ($NaOH$)
$18.75g$ di acqua.
# Strumenti Utilizzati
- Bilancia tecnica.
- Spruzzetta.
	- usata per versare l'acqua.
- Becher graduato.
	- usato per pesare l'acqua.
	- usato per pesare e scaldare l'olio.
- Navetta.
	- usata per pesare la soda caustica.
- Fornello elettrico.
	- usato per riscaldare l'olio.
- Termometro scala 100C.
	- usato per misurare la temperatura della soluzione caustica e dell'olio.
- Bacchetta di vetro.
	- usata per mescolare il sapone.
- Spatola.
	- usata per versare il sapone.
- Stampo in silicone.
	- usata per contenere il sapone.
	- sono da evitare materiali come il polistirolo, il vetro o l'alluminio (non resistenti al calore, troppo rigidi o che reagiscono con la soda caustica)
# Tecnica Utilizzata
Utilizziamo la saponificazione al freddo, che non necessita bollire i trigliceridi, ma utilizza il calore naturale della reazione.
Per la saponificazione al freddo, sia soluzione caustica che olio di oliva devono essere mantenuti alla temperatura di circa 45C.

Se uno dei due o entrambi fossero più freddi, la reazione sarebbe molto più lenta, al contrario, se entrambi fossero più caldi, la reazione sarebbe troppo violenta.
# Passaggi

## Indossare dispositivi di protezione individuale
- Camicia
- Guanti in lattice
- Occhialini di sicurezza
## Creazione della Soluzione Caustica
- Misurare soda caustica tramite la navetta.
- Misurare acqua tramite becher e spruzzino.
- Versare lentamente la soda caustica nell'acqua girando costantemente.
	- Essere attenti, perchè sia la soda caustica che la soluzione caustica sono altamente corrosive.
	- Non si può versare l'acqua nella soda caustica per via di possibili schizzi.
	- La reazione è esotermica, quindi emettendo calore arriva circa alla temperatura di 75-80C.
- Aspettare che la soluzione caustica si raffreddi a circa 45C.
	- In alternativa si può preparare in anticipo e riscaldarla nel passaggio successivo.

## Riscaldare l'olio di oliva
- Misurare l'olio di oliva in un becher.
	- l'olio di oliva è formato principalmente dall'acido oleico, un trigliceride.
- Scaldare l'olio a fuoco basso, misurando costantemente.

## Unire
- Versare la soluzione caustica nell'olio.
	- non al contrario per lo stesso motivo di prima.
- Mescolare costantemente per emulsionare i due liquidi.
	- In questo momento il miscuglio è formato da olio non reagito, glicerina e sapone.
	- Continuando a mescolare il sapone diventa più denso e cremoso.
## Il Nastro
- Versando parte della miscela nel becher, rimane in aria qualche secondo prima di affondare.
	- indica che la miscela è stabile.
	- In questo momento possiamo aggiungere ingredienti secondari per il profumo del sapone.
		- il sapone è abbastanza fluido da poterli combinare, ma la maggior parte della soda caustica ha già reagito.
## Versare
Tramite cucchiaio, si versa il sapone in un contenitore di silicone, evitando la formazione di bolle d'aria.

## Gel
Nelle prossime 24 ore avviene la fase di gel.
- Si copre il sapone e si inserisce in una stufa a temperatura ambiente. 
	- questo viene fatto per mantenere il calore all'interno della saponetta.
- Nella fase di gel si completa la reazione esotermica.
	- il calore contribuisce a velocizzare la reazione.
	- il sapone diventa quasi traslucido e gelatinoso.

## Prelevare il sapone
- Il sapone deve cominciare ad indurire.
- Si lascia raffreddare per 48 ore, per poi sformarlo (uscirlo dal contenitore di silicone).
- è consigliato prelevarlo con guanti, perchè fortemente basico.
	- Ha una consistenza gelatinosa.
	- Contiene ancora acqua e tracce di soda caustica.

## Stagionatura
- Nel caso di saponi fatti con oli ricchi di acidi grassi insaturi (come l'olio di oliva) il processo di stagionatura dura 6-8 settimane.
- Va lasciato in un ambiente asciutto e ventilato.
	- L'acqua evapora e la soda caustica si neutralizza
	- Solidifica.
	- Si normalizza il ph e diventa utilizzabile.
- Per più tempo si stagiona il sapone più migliora.
	- Diventa più solido (dura di più)
	- Diventa più delicato.
- I saponi artigianali contengono la glicerina, che spesso viene rimossa industrialmente, quindi sono più idratanti.